From: Anna-Clara Söderbaum <anna-clara.soderbaum@omegapoint.se>
Subject: Hänt i veckan v.49
Date: 8 December 2023 at 17:29:07 CET
To: Alla Stockholm <alla-stockholm@omegapoint.se>, Orebro.Stockholm <Orebro.Stockholm@omegapoint.se>, Linus Lagerhjelm <Linus.Lagerhjelm@omegapoint.se>

 
 
Halloj!
 
Idag inledde vi fredagen med att allas vår Dan Bergh Johnsson höll ett frukostseminarium om organisationsförändring. Som alltid kul med besökare hos oss och väldigt roligt att våra frukostseminarium spänner över så många ämnen! Extra mysigt med frukost i lussebullstider också 😉. 
Tack Dan och alla som fixade hela arrangemanget!
 
 
Sälj
Claes De Geer rattade veckans infomöte från Sälj. Klart färre deltagare på mötet än tidigare vilket jag tolkar som ett väldigt positivt tecken då detta möte oftast attraherar de som sitter mellan uppdrag och väntar på nya utmaningar. Färre av oss är helt enkelt i den situationen just nu vilket är otroligt bra!  
 
För att spinna vidare på förra veckans analys om att tiderna känns lite ljusare och vi i allt större utsträckning pratar Omegapointleveranser med fri bemanning i våra kunddialoger så fick vi i veckan en ny förfrågan från Swedbank som vill ha in två nya team. I svaret behöver vi alltså inte namnge alla rollerna i teamen, utan istället beskriva hur vi avser leverera efterfrågat behov. Kan tyckas som en liten nyansskillnad med det gör all skillnad i världen för oss. Svaret skall in redan på måndag så håll tummarna allihop!
 
Förutom förfrågan från Swedbank så rör det sig överallt som ni ser ovan. Kunderna känns mycket närmare till beslut nu än bara för ett par månader sedan så nu kör vi verkligen ända in i kaklet på det är året för att lägga grunden för ett dynamiskt 2024!
 
Ledningsgruppen/OCG och KC
Inget LG-möte denna vecka, däremot hade den nyformerade "partnergruppen" i Omegapointkoncernen heldagsmöte för första gången i Omegapoints historia. Dagen var av konstituerande art och stor del av tiden ägnades åt att diskutera hur gruppen skall tillföra värde. Johan Malmliden är sammankallande och på plats var koncernledningen, samtliga VD:s, säljchefer och COO:s från Sverige, Norge och Basalt samt ledande representanter för Academy. Ett krav för att delta är också att man är ägare och att man i partnerrollen verkar för att vara ambassadör för ETT Omegapoint med en gemensam kultur och ett gemensamt erbjudande. Partnergruppen är rådgivande i Omegapoints strategiarbete och har som yttersta mål att maximera bolagets värde. 
 
(Obs detta är mina egna ord, inte ett officiellt uttalande från Johan Malmliden 🙂, han får rätta mig om jag säger fel men ungefär detta tyckte jag att vi kom fram till).
 
Academy   
Ni har väl inte missat att talarpriserna från KoKo presenterades idag?! Lika spännande varje gång och tack Dan, Mattias och Iva för en fin presentation! Jag blir alltid så nervös att jag skulle säga något innan all info gått ut överallt (vet t.ex att Göteborg och Malmö har julfest just nu....de kanske presenterar där?) så jag håller tyst än så länge. Men GRATTIS alla vinnare 😅! 
 
Rekrytering, HR och Marknad
 
Flash news från HR 💥:
 
 
Idag är en spännande dag för alla inom Omegapoint Sverige, då vi har glädjen att meddela en viktig nyhet i vår organisation: 
 
Det är med stor entusiasm vi välkomnar Jakob Nordström till rollen som APP Director för Sverige!

Jakobs driv, engagemang och insikter, bland annat från tidigare deltagande inom APP och erfarenhet från Anicura och Academy, kommer att vara avgörande för att fortsätta utveckla och stärka vårt traineeprogram över hela landet. Med Jakob vid rodret är vi övertygade om att våra trainees kommer att få en ännu mer givande och lärorik upplevelse samtidigt som vi fortsätter att växa och utvecklas som företag.

Som APP Director kommer Jakob att ha det övergripande ansvaret för att leda och utveckla vårt traineeprogram samt säkerställa att vi fortsätter att locka till oss, utvecklar och behåller de allra bästa talangerna. I rollen kommer Jakob också att ansvara för att stärka samarbetet mellan våra olika kontor i Sverige och se till att vårt traineeprogram alltid ligger i framkant med de senaste trenderna, kompetensbehoven och teknologierna. Vi är övertygade om att Omegapoints traineeprogram kommer att nå nya höjder i Jakobs regi och därmed fortsätter att vara en av de främsta expertutbildningarna i branschen.

Jakob tar rollen som APP Director för Sverige från och med januari 2024 och kommer i rollen att rapportera till Elin Källqvist, HR Sverige samt en styrgrupp bestående av Pelle Andel, Magnus Tholén, Wilhelm Hedman-Dybeck, Iva Camilovic och Elin Källqvist. Arbetet som APP Director bedrivs på deltid.

Varma gratulationer till Jakob! Vi ser fram emot ett spännande och framgångsrikt samarbete framöver!
 
Övrigt
Som vi har läst om på Slack så pågår diverse effektiviseringsövningar på kontoret för att alla skall få plats så bra som möjligt. Under tiden kan det upplevas lite rörigt här och där, men det är det värt! Yousor leder kontorsprojektet, klappa gärna på henne lite extra då det är många viljor som skall tas hänsyn till när det skall beställas möbler, flyttas möbler, dimensioneras ytor, se till att ytan utnyttjas optimalt och samtidigt hålla alla nöjda och glada. Heja Yousor och tack för väldigt fint arbete, det kommer att bli jättebra❤️!
 
Det var allt för idag! Nu går vi hem och proppar i oss lite lussebullar till så att vi inte svälter ihjäl. 
 
 
När andra ljuset brinner är snart lucia här, hon bjuder oss på kaffe och bud om julen bär!
 
Trevlig helg alla!
  
Glada hälsningar
AC

Anna-Clara Söderbaum | VD/CEO Omegapoint Sverige
anna-clara.soderbaum@omegapoint.se| https://www.omegapoint.se 
Visiting Address: Vasagatan 16, Stockholm 
Phone: +46(0)70 650 8043 
Omegapoint - Säkrar Utveckling®™ 
 
 
 
 
