Kapitel 1
Leyla kommer från Somalia, men nu bor hon i
Karlshamn. Det är en liten stad i södra Sverige. Leyla är
singel. Hon bor ensam i en fin lägenhet. Hon jobbar som
it-tekniker. Idag är det fredag och Leyla slutar jobba klockan fem.

Eldin kommer från Bosnien, men nu bor han också i
Karlshamn. Eldin är singel. Han bor ensam i en liten och

gammal lägenhet i centrum. Han är lokalvårdare på sfi-
skolan. Idag är det fredag och Eldin slutar jobba klockan

halv sex.

Kapitel 2
Klockan tio på fredagskvällen går Leyla till en nattklubb
som heter Hive. Hon vill dricka öl och dansa.
Eldin går också till Hive på fredagskvällen. Han har nästan
inga pengar så han dricker inte öl. Han dricker vatten och
pratar med en kompis.
Leyla dricker öl och tittar på Eldin. Han tittar inte tillbaka.
Han pratar och pratar med kompisen.
Leyla går fram till Eldin.
– Vill du dansa? frågar Leyla.
Eldin tittar på Leyla. Sedan tittar han på dansgolvet. Det är inte många som dansar och han
gillar inte musiken.
– Nej tack, inte nu, svarar han.

Kapitel 3
Klockan är nästan 12 på natten. Nu dansar många. Men
Leyla ser inte Eldin. Hon är trött och ledsen. Hon vill inte
dricka mer öl. Nu tänker hon gå hem.
Eldin tänker också gå hem. Men nu ser han Leyla. Och nu
är det bra musik. Nu vill han dansa. Eldin går fram till
Leyla.
– Vill du dansa? frågar Eldin.
– Nej tack, inte nu. Jag ska gå hem, svarar Leyla.
– Var bor du? frågar Eldin.
– Det berättar jag inte, svarar Leyla.

Kapitel 4
På lördagen vaknar Eldin klockan elva. Han tänker på Leyla. Hon är
intressant och vacker, men han har inte hennes adress. Han vet inte
var hon bor. Han vet ingenting. Nu vill Eldin dansa med Leyla.
Eldin äter gröt. Det är billig mat. Han tittar ut genom fönstret. Solen
skiner. Kanske ska han ta en promenad.

Klockan tolv vaknar Leyla. Hon tänker på nattklubben. Nu
vill hon inte dansa. Hon vill promenera. Leyla lyssnar alltid
på musik när hon promenerar. Idag lyssnar hon på ABBA.

Kapitel 5
Leyla promenerar på Strandvägen i Karlshamn. Det är vackert
väder och många människor som hon möter säger hej. Men
Leyla lyssnar på ABBA. Hon tittar rakt fram och svarar inte.
Vid kaféet på Strandvägen stänger Leyla av musiken och tar av
sig hörlurarna. Hon köper en kopp kaffe och sätter sig.
– Hej! Ursäkta, vi träffades på Hive, nattklubben, igår, säger
Eldin.
– Hej! Får jag bjuda dig på en kopp kaffe? frågar Leyla.
– Gärna, svarar Eldin. Han sätter sig mitt emot Leyla och ser glad ut.
Leyla går till kassan och betalar för en kopp kaffe.
– Du kan hämta ditt kaffe nu, säger Leyla.
– Åh, tack så mycket! säger Eldin. Du är snäll. Nästa gång bjuder jag.

Kapitel 6
Leyla och Eldin pratar och dricker många koppar kaffe.
– Min mamma bor i Malmö, säger Eldin. Vill du träffa min mamma?
– Nej, säger Leyla. Varför frågar du det?
– Jag vet inte, säger Eldin. Kanske är jag nervös eftersom du är
vacker.
Eldin är röd i ansiktet och Leyla skrattar. Sedan säger Leyla att
hennes mamma bor i Mogadishu, i Somalia.
– Vill du träffa min mamma? frågar Leyla.
– Ja, gärna! säger Eldin. När kan vi åka dit?
Leyla och Eldin pratar och pratar. Solen går ner. Leyla tittar på klockan.
– Oj! Klockan är redan nio. Jag måste gå hem nu. Hejdå!
– Jag måste också gå hem nu. Kan vi inte gå tillsammans? frågar Eldin.
– Nej, säger Leyla och springer hem ensam.

Kapitel 7
Eldin gråter när han kommer hem. Han förstår inte Leyla. Tycker hon inte om
honom?
Leyla är glad när hon kommer hem. Hon duschar och tar på sig en pyjamas. Hon
tycker mycket om Eldin. Leyla vill gärna träffa honom igen. Hon har inte hans
telefonnummer, men hon vet var han jobbar.
Det är måndag morgon och Leyla vaknar klockan sex. Hon leker med telefonen en
stund. Hon hittar Eldins telefonnummer på internet. Det finns bara en person som
heter Eldin i Karlshamn. Det är lätt att hitta hans telefonnummer.
Leyla sms:ar:
Hej Eldin! Tack för i
lördags! Kram Leyla

Kapitel 8
Det är måndag morgon. Eldin vaknar av telefonen. Han tar upp telefonen och ser ett sms. Från
Leyla! Han läser och svarar:
Hej Leyla! Tack själv! När
ska vi åka till Somalia ?
Kram Eldin

Eldin väntar och väntar, men Leyla sms:ar inte mer. Han är glad, för nu har han hennes
telefonnummer. Och han hittar hennes adress på https://www.hitta.se/.
Efter jobbet går Eldin till en blomsteraffär.
– Hej! Jag vill köpa en liten kaktus och skicka med blomsterbud till den
här adressen.
Eldin visar Leylas adress på ett papper.
– Hej! Ja, det går bra. Vilken kaktus vill du ha?
Eldin väljer en liten kaktus med långa taggar. Sedan betalar han. Nu är
hans pengar slut, men i morgon får han lön.

Kapitel 9
Det är tisdag. Leyla är på jobbet. It-systemet fungerar inte. Alla är arga. Men Leyla
kan fixa det. Det tar cirka en timme. Sedan fungerar alla datorer igen. Då säger
alla tack till henne.
– Nu fungerar allt. Om du vill kan du sluta tidigt idag, säger Leylas chef.
– Tack! säger Leyla. Då går jag hem nu.
På vägen hem stannar Leyla vid en restaurang. Hon är hungrig. Hon köper
thailändsk hämtmat.
Leyla sitter hemma och äter när det ringer på dörren. Hon kollar i titthålet. Ett
blomsterbud!

Kapitel 10
Det är tisdag kväll. Eldin är hemma hos Leyla. De sitter i soffan. På soffbordet står kaktusen.
Leyla pratar med sin mamma i WhatsApp. Sedan tittar Leyla på Eldin.
– Mamma säger att vi kan komma nästa vecka.
– Nästa vecka? Ska vi åka till Mogadishu nästa vecka? frågar Eldin.
– Ja! Först måste min mamma träffa dig. Sedan kan vi gifta oss, säger Leyla.
– Vill du gifta dig med mig? frågar Eldin.
– Ja, det är en bra idé. Du är singel. Jag är singel. Vi gifter oss!
– Okej. Men jag har inte mycket pengar, säger Eldin.
– Det är lugnt, säger Leyla. Bara vi älskar varandra löser sig alla problem.


